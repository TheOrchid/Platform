# Dokumentasyon
----------

## Maligayang pagdating

Ang gabay na ito ay nagbibigay ng background na impormasyon at nagsasaklaw sa pinakamahalagang mga paksa sa pagbubuo ng mga aplikasyong pangnegosyo gamit ang ORCHID na plataporma.

Ang plataporma ay nangangailangan ng kaalaman sa sumusunod na mga teknolohiya:
- PHP/JavaScript/HTML/CSS
- Relasyonal na mga database
- Apache/nginx
- Laravel Framework


> Upang magmungkahi ng mga pagliliang sa gabay na ito, lumikha ng bagong [isyu](https://github.com/orchidsoftware/platform/issues).
Sa kaso ng mga kamalian sa dokumentasyon, mangyaring tukuyin ang kabanata at ang kasabay na teksto upang matukoy ang kamalian.


Bago i-install at gamitin, nirerekomenda naming kumuha ng mga pangkalahatang impormasyon tungkol sa kung anong mga gawain ang nilulutas ng plataporma. Ang ganitong konting pagwawaldas ng oras ay makakatulong sa iyo sa pangmatagalan.


## Introduksyon

Ang ORCHID ay isang kagamitan para sa [RAD](https://ru.wikipedia.org/wiki/RAD_ (% D0% BF% D1% 80% D0% BE% D0% B3% D1% 80% D0% B0% D0% BC% D0% BC% D0% B8% D1% 80% D0% BE% D0% B2% D0% B0% D0% BD% D0% B8% D0% B5)) na pagbubuo ng mga websayt at linyar na mga aplikasyong pangnegosyo.
Ibinigay bilang isang pakete para sa Laravel at madaling nai-integrate sa Composer, ito ay
 gumagana din ng maayos kasama ang ibang mga PHP na mga bahagi.
 Makakarehistro ka ng mga karagdagang pangatlong-partido na mga bahagi para sa Laravel o makikita sa [Packagist](https://packagist.org/).

Karamihan sa mga aplikasyong pangnegosyo ay nasa uring "form over data" at nagbibigay ng isang tagagamit na interface para sa pagtitingin, pagdaragdag, at pagbabago ng mga datos.
Kapag gumagamit ka ng ibang mga kasangkapang pambubuo upang lumikha ng mga aplikasyong katulad ng "forms over data", isang malaking kahabaan ng oras ang nagagamit sa pagganap ng mga paulit-ulit na mga gawain.
Nagsusulat ka ng isang code para sa interaksyon sa database, code para sa tagagamit na interface at code para sa lohikang pangnegosyo.
 
Ang paggamit ng ORCHID ay nagliligtas sa iyo sa mga paulit-ulit na mga gawain repetitive tasks, kailangan mo lang sumulat ng isang uri ng code - lohikang pangnegosyo.


## Paano  basahin ang dokumentasyon

Kapag ikaw ay isang baguhan, inirerekomenda kong basahin ang dokumentasyong "Laravel" mula simula hanggang wakas, halimbawa, sa [laravel.su](http://laravel.su/docs).
Ang ORCHID na dokumentasyon ay hindi nagpapaliwanag sa mga kapabilidad ng balangkas. Kapag pamilyar ka na nito, maaari mong ipagpatuloy na basahin ang mga sumusunod na mga kabanata.

Ang dokumentasyong ito ay nagsisimula sa isang pagpapaliwanag sa konsepto at arkitektura ng ORCHID, bago pumasok sa mga tiyak na paksa.


## Katangian para sa mga Aplikasyong Pangnegosyo

Ang mga modernong aplikasyong pangnegosyo ay nangangailangan ng maraming mga katangian, halimbawa: paghahanap, pagsasaayos at pagbabago sa hanay ng mga grid, at pag-export ng mga datos.
Lahat ng ito at marami pang mga katangian ay naitayo na sa mga ORCHID na aplikasyon. Bilang karagdagan, ang karaniwang operasyon sa datos, katulad ng pagdagdag, pag-update, pag-seyb at pagtatanggal, ay naitayo na din bilang pangunahing lohika ng pagpapatunay ng datos.

Sa pamamagitan ng mga karaniwang kontrol at ekstensyon, maaari mong gamitin ang mga nababagong mga uri ng field upang bawasan ang dami ng code na nalikha at pasimplehin ang porma sa tagagamit na interface.


## Mga Resulta

Ang ORCHID ay nag-aangkin sa lahat ng mga nakasanayang mga operasyon upang makabuo ng mga aplikasyong pangnegosyo, na binibigyan ang mga tagagamit ng mga oportunidad na makatuon sa isang natatanging lohikang pangnegosyo na naaabot ang mga importanteng kinakailangan.

Kahit sa nakikitang pagkasimple, pinahihintulutan nitong lutasin ang mga gawain sa tulong ng mga istandard na mga kasangkapan, at kapag kailangan, palawakin ang sarili nitong mga function.


Sa pagsunod sa mga [instruksyon](/ docs/installation /) madali kang maka-install at handa nang gamitin ito.
